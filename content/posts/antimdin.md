+++
title = 'अन्तिम दिन हो भने'
date = 2022-08-30T14:19:45+05:45
draft = false
categories =["Nepali","Poem","photo_self"]

+++


यदि  
आजको दिन  
अन्तिम दिन हो भने  
म स्मरण गर्न चाहन्छु  
म सुकृया टक्राउँछु  
जल, हावा, अग्नि, माटो  
म मेरो अहम सेलाउँछु  
  
यदि मसँग आज बाहेक  
कुनै भोलि छैनन् भने  
म खुसी खुसी   
दुस्मनी टुक्राउन चाहन्छु  
शत्रुको मुस्कान मुस्कुराउन चाहन्छु  
मेरा अंग, अन्न्,  अंस, अंसु र अक्षर   
यही अञ्जुलीमा  अँगाल्न चाहन्छु   
म बिर्सन चाहन्छु  
डाहा, ईख, रिस र आवेग ले  
कोरिएका काहनीहरू  
बरु सम्झन्छु  
माया, दया, विश्वास र साहस ले  
कुँदिएका  किस्सा हरु  
अनि  
माफी गरिदिनेछु मेरो इतिहासलाई  
हाँसी हाँसी निदाउन चाहन्छु   
  
एउटा मिठो मुस्कान हाँसेर  
म सम्झिन  चाहन्छु  
मेरो जीवन रंगाउने सम्बन्धहरु  
मलाई ताटे ताते हुँदै कपुरी क सम्म  
मलाई साथी हुँदै माया भन्ने सबमा  
म छरिन चाहन्छु, सबको मुस्कानमा  
म भरिन चाहन्छु, आसु भई नयनमा  
खहरे खोला को इतिहास त  
कुनै पानामा लेखिएन  
म पनि त्यस्तै गरी बिलाउन चाहान्छु  
म आकाश बल्नेछु, म बतास चल्नेछु  
म माटो फल्नेछु, म याद रहनेछु  
सम्बन्ध हरुलाई सिरान मुनि राखेर  
त्यो सिरानी न पल्टाईकन  
हाँसी हाँसी निदाउन चाहन्छु  
